«Голас Радзімы», №.33 (3105), чацвер, 28 жніўня, 2008
Разумны падыход Венгрыя зацікаўлена ў палягчэнні візавага рэжыму ЕС для Беларусі па аналогіі са спрошчаным рэжымам выдачы віз для грамадзян Расіі, Украіны і Малдовы.
Аб гэтым паведаміў на прэс-канферэнцыі ў Мінску Надзвычайны і Паўнамоцны Пасол Венгерскай Рэспублікі ў Рэспубліцы Беларусь Феранц Контра.
Паводле яго словаў, у Мінску было адкрыта пасольства з консульскім аддзелам, каб беларусам не трэба было ехаць за тысячы кіламетраў для атрымання венгерскай візы. “Пасольства Венгрыі сёлета ўжо выдала грамадзянам Беларусі 1150 візаў.
Адна з пераваг нашага консульскага аддзела — жывая чарга, гэта значыць адсутнасць рэжыму папярэдняга запісу”, — лічыць Феранц Контра. Да таго ж венгерскае пасольства мае намер спрыяць развіццю кантактаў у турыстычнай сферы.
Андрэй Зайцаў 

