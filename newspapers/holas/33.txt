«Голас Радзімы», №.27 (3099), чацвер, 24 лiпеня, 2008
Перамога на конкурсе Навуковы супрацоўнік Інстытута фізіка-арганічнай хіміі Аляксандр Набіўлін прызнаны лепшым замежным удзельнікам Усерасійскай Інтэрнэт-алімпіяды па нанатэхналогіях.
Варта адзначыць, што сёлета ўдзел у Інтэрнэт-алімпіядзе па нанатэхналогіях прымалі 2373 чалавекі. Журы, у склад якога ўвайшлі прафесары і выкладчыкі Маскоўскага дзяржаўнага універсітэта і інстытутаў Расійскай акадэміі навук, падрыхтавала больш за 50 арыгінальных разліковых і творчых задач.
У пяцёрку лідэраў Інтэрнэт-алімпіяды і ўвайшоў малады беларускі вучоны Аляксандр Набіўлін. Рашэннем аргкамітэта ён узнагароджаны дыпломам “Лепшы замежны ўдзельнік”, а таксама адным з трох спецыяльных дыпломаў Маскоўскай медыцынскай акадэміі імя І.М. Сечанава.
Аляксандр Набіўлін паспяхова вытрымаў сур'ёзны конкурс, засведчыўшы добрыя веды ў галіне хіміі, фізікі, біялогіі і матэрыялазнаўства. 

