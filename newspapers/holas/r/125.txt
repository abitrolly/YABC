«Голас Радзімы», №.33 (3105), чацвер, 28 жніўня, 2008
Якое выбраць аўто? Доля кітайскіх аўтамабіляў у аб'ёме продажу новых іншамарак у Беларусі да канца 2010 года можа скласці 10 працэнтаў.
Нядаўна на пасяджанні рады дыстрыбутараў кітайскіх аўтавытворцаў грамадскага аб'яднаня “Беларуская навукова-прамысловая асацыяцыя” гаварылася, што хутка ў Беларусі будзе прадавацца да 5 тысяч кітайскіх аўтамабіляў у год. Напрыклад, калі летась было зарэгістравана менш за 500 кітайскіх аўтамабіляў, то сёлета толькі ў першым паўгоддзі — ужо звыш 400, а да канца года чакаецца і тысяча.
У бліжэйшы час на рынак краіны выйдуць яшчэ 3-5 новых марак кітайскіх машын. Цяпер у Беларусі прадстаўлены аўтамабілі Great Wall, Chery, Jac, Hafei, Jeely, Faw, Land Mark. Лідэрам продажаў з'яўляецца марка Great Wall.
Алена Салаўяненка 

