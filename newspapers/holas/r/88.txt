«Голас Радзімы», №.30 (3102), чацвер, 14 жніўня, 2008
Стануць бліжэй да нашчадкаў Памятную манету, прысвечаную вядомаму беларускаму мастаку Івану Хруцкаму, маюць намер выпусціць Нацыянальны мастацкі музей Беларусі сумесна з Нацыянальным банкам.
Дырэктар музея Уладзімір Пракапцоў паведаміў, што гэты праект плануецца прымеркаваць да 200-гадовага юбілею мастака, які будзе адзначацца ў 2010 годзе. Уладзімір Пракапцоў таксама адзначыў, што на пачатку 2009 года ў музеі з'явіцца экспазіцыя работ беларускіх класікаў Вітольда Бялыніцкага-Бірулі, Станіслава Жукоўскага і Івана Хруцкага. У ёй будуць прадстаўлены унікальныя творы гэтых мастакоў, якія нарадзіліся ў Беларусі, але вучыліся і працавалі ў Расіі. 

