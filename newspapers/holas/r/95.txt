«Голас Радзімы», №.31 (3103), чацвер, 21 жніўня, 2008
Будзьце здаровы! Каля 30 медыцынскіх устаноў Мінска далі пацыентам магчымасць заказваць талоны да ўрача праз Інтэрнэт.
Так рэалізуецца праграма па павышэнні даступнасці, паляпшэнні якасці медабслугоўвання насельніцтва. У паліклініках з'явілася многаканальная тэлефонная сувязь, работа рэгістратур арганізавана па прынцыпе “аднаго акна”, кампутарызаваны сталы даведак.
Да канца года плануецца завяршыць інфарматызацыю мінскіх паліклінік, укамплектаваць іх вузкімі спецыялістамі. 

