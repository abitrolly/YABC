«Голас Радзімы», №.33 (3105), чацвер, 28 жніўня, 2008
Словы падмацавалі справай
На базе ніжнетагільскай карпарацыі “Уралвагонзавод” сабраны першы 45-тонны грузавік маркі “БелАЗ”.
Дамоўленасць аб стварэнні сумеснай вытворчасці на Урале была дасягнута ў пачатку бягучага года падчас сустрэчы ў Мінску Прэзідэнта Беларусі Аляксандра Лукашэнкі і губернатара Свярдлоўскай вобласці Эдуарда Роселя.
Разам з “Уралвагонзаводам” над асваеннем новай прадукцыі працуюць і іншыя прадпрыемствы вобласці — “Уралмаш”, “Уралхіммаш”, Уральскі турбаматорны завод, Навукова-вытворчае аб'яднанне аўтаматыкі.
Да канца года ўральцы маюць намер выпусціць сорак “БелАЗаў”. Плануецца, што на зборачным канвееры з'явяцца і іншыя мадэлі самазвалаў, у прыватнасці 130-тонны.
Яўген Піменаў 

