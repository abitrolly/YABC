«Голас Радзімы», №.24 (3096), чацвер, 26 чэрвеня, 2008
Спасціжэнне творчасці Каля 40 мастацтвазнаўцаў з Беларусі, Расіі, Ізраіля, Латвіі, Літвы, Польшчы прынялі ўдзел у XVIII Міжнародных Шагалаўскіх чытаннях
у Віцебску.
Вучоныя прадстаўлялі вядучыя музеі і навуковыя ўстановы. У сваіх дакладах мастацтвазнаўцы паглыбляліся ў творчасць Шагала, мастакоў-авангардыстаў, пазнаёмілі з нядаўна адкрытымі архіўнымі дакументамі.
У апошнія гады Шагалаўскія чытанні выходзяць за межы даследавання творчасці толькі аднаго мастака. Вось і на гэты раз у апошні дзень навуковых сустрэч выступалі латвійскія мастацтвазнаўцы, якія прадставілі даклады аб латвійскіх мастаках і нацыянальным мастацтве пачатку XX стагоддзя. Прайшла і прэзентацыя выставы плаката з фондаў Нацыянальнай бібліятэкі Латвіі. 

