«Голас Радзімы», №.35 (3107), чацвер, 18 верасня, 2008
Запаведнае, разнастайнае... Нядаўна Белавежская пушча прымала Міжнародную канферэнцыю па праблемах асабліва ахоўных тэрыторый.
Вопытам у галіне развіцця і захавання біяразнастайнасці ў запаведных месцах падзяліліся амаль 30 вучоных з Беларусі, Расіі і Украіны.
На канферэнцыі пад назвай “Эколага-эканамічны механізм захавання біялагічнай разнастайнасці асабліва ахоўных тэрыторый” разглядаліся і праблемы фінансавання нацыянальных паркаў у розных краінах. Абмеркаваны таксама новыя падыходы да справы кіравання гэтымі каштоўнымі аб'ектамі.
Дарэчы, першае згадванне пра ахоўную дзейнасць у пушчы адносiцца да 1411 года, калi кароль Ягайла распарадзіўся абмежавана выкарыстоўваць яе багацці. 

