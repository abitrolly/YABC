«Голас Радзімы», №.30 (3102), чацвер, 14 жніўня, 2008
У Дар'і — голас-дар! Дар'я Бялясава, школьніца з горада Горкі Магілёўскай вобласці, заваявала Гран-пры ў намінацыі “сола-вакал” на ХІІІ Міжнародным фестывалі эстраднай творчасці “Зорны Крым”.
У фестывалі ўдзельнічала больш за 500 юных талентаў з Беларусі, Казахстана, Малдовы, Расіі, Украіны і іншых краін ва ўзросце ад 4 да 20 гадоў. Яны спаборнічалі ў такіх намінацыях, як салісты, шоу-групы, танцавальныя калектывы, тэатры мод. Цэлых шэсць дзён доўжыліся выступленні, а пераможцаў вызначала прадстаўнічае журы .
Дарэчы, Гран-пры былі ўдастоены толькі двое ўдзельнікаў: Дар'я Бялясава і харэаграфічны калектыў з Украіны.
Сяргей Кажэмякін 

