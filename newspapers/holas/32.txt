«Голас Радзімы», №.27 (3099), чацвер, 24 лiпеня, 2008
Працягласць вывяралася да сантыметраў Беларусь і Літва абмяняліся нотамі аб заканчэнні дэмаркацыі дзяржаўных межаў.
На ўрачыстай цырымоніі абмену ў Міністэрстве замежных спраў Літвы выступілі намеснік міністра замежных спраў Рэспублікі Беларусь Валерый Варанецкі і сакратар Міністэрства замежных спраў Літоўскай Рэспублікі Лаймонас Талат-Кялпша. Былі ўручаны ўзнагароды членам Змешанай беларуска-літоўскай камісіі па дэмаркацыі мяжы.
Для Беларусі гэта першая дэмаркацыя, падчас якой мяжа вывяралася літаральна да сантыметра. Сёння працягласць беларуска-літоўскай мяжы складае 678,8 кіламетраў і 4 сантыметры. На ёй усталявана 1957 памежных знакаў. Пры дэмаркацыі былі ўлічаны інтарэсы ўсіх жыхароў з прыгранічных раёнаў. 

