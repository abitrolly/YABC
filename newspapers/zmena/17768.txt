Свіднае — вёска вiдная. Адраджаюць яе маладыя
Аграсядзiба "Свiднае" створана ў Лельчыцкiм раёне толькi вясной гэтага года, але ўжо першы сезон прыёму гасцей паказаў высокую запатрабаванасць агратурыстычнага адпачынку. Умовы знаходжання гасцей у аграсядзiбе максiмальна наблiжаныя да рэальных умоў палескiх жыхароў сярэдзiны мiнулага стагоддзя. Жылая сельская хата са старадаўнiмi драўлянымi ложкамi i саматканымi кiлiмкамi ўдала спалучаецца з рыбалкай i паляваннем, а вячэра ў сапраўднай палескай карчме i шпацыры конна i ў колах не пакiдаюць абыякавымi нiкога. Першымi ацанiлi па вартасцi адпачынак у аграсядзiбе "Свiднае" сталiчныя жыхары, а затым пацягнулiся i замежныя турысты. Стварылi аграсядзiбу трое маладых прадпрымальнiкаў з Лельчыцаў, выхадцы з вёскi Свiднае, якiя за аснову ўзялi старадаўнi палескi падворак i цяпер развiваюць тут сучасную iнфраструктуру, сумяшчаючы традыцыйныя вiды адпачынку — бiльярд i лазню, з больш экзатычнымi для нашай вёскi — "пейнтболам" i "Джып-сафары".
На здымку:
маладыя гаспадары аграсядзiбы "Свiднае" Уладзiмiр Коркуць, Дзмiтрый Пераход, Аляксандр Перарэжка i iх памочнiца Маша Салаўёва.
Фота Сяргея ХАЛАДЗІЛIНА, БЕЛТА. 

