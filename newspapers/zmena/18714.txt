Студэнт, які камфортна жыве, лепей вучыцца
У гэтым перакананыя студэнты i выкладчыкi Беларускай дзяржаўнай сельскагаспадарчай акадэмii: 1 верасня ў Горках адкрыўся новы iнтэрнат.
Стары будынак, узведзены яшчэ ў 1932 годзе, поўнасцю рэканструявалi за два гады. На гэта выдаткавана больш за 5 мiльярдаў рублёў.
— Інтэрнат стаў iншым, — расказаў прарэктар па вучэбна-выхаваўчай рабоце Аляксандр Чачоткiн. — Калi я быў студэнтам, я жыў у iм: тады ў пакоi было 8 чалавек. Цяпер там зроблены блокi: кухня, прыбiральня i пакоi на 2—3 чалавекi.
За мiнулым часам у iнтэрнаце жылi 800 чалавек, а цяпер — толькi 360. Затое ў камфортных умовах. Кiраўнiцтва акадэмii разлiчвае, што добрыя ўмовы жыцця станоўча адаб'юцца на вучобе.
Хоць БДСГА мае патрэбу ў жыллi: у 12 iнтэрнатах акадэмii не хапiла месца 860 студэнтам. Дэфiцыт утварыўся ў сувязi з павелiчэннем колькасцi студэнтаў i, больш за ўсё, замежнiкаў, якiя навучаюцца ў акадэмii: сёлета ў Горкi прыехалi 200 студэнтаў з Туркменiстана, па дзясятку — з Кiтая i Iндыi.
Каб забяспечыць усiх студэнтаў iнтэрнатам, у Горацкiм студгарадку мяркуецца пабудаваць новы шматпавярховы камфартабельны iнтэрнат, якi здыме ўсе праблемы з жыллём. Будаўнiцтва спадзяюцца пачаць у наступным годзе.
Iлона Iванова. 

