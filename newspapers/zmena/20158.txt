Асцярожна, ЧАЙНІК
Дарожна-транспартныя здарэннi, колькi пра iх ні пiсалi i ні гаварылi, на жаль, не становяцца рэдкасцю. Наадварот: кожны дзень пад коламi аўто гiнуць людзi, многiя застаюцца калекамi на ўсё жыццё. У пераважнай большасцi прычына дарожна-транспартных здарэнняў — у няўважлiвасцi самiх удзельнiкаў дарожнага руху: як вадзiцеляў, так i пешаходаў. Часам апошнiя, спяшаючыся на працу цi дамоў, забываюць пра тое, што такая спешка можа каштаваць iм жыцця.
Як паказвае статыстыка, на тэрыторыi Мiнскай вобласцi больш як 10 працэнтаў ад агульнай колькасцi дарожных здарэнняў адбываюцца па вiне маладых вадзiцеляў. Так, з пачатку года па вiне вадзiцеляў са стажам да года адбылiся 82 аўтааварыi, у якiх 16 чалавек загiнулi, а 103 атрымалi раненнi i калецтвы. У многiм рашэнне праблемы бяспекi дарожнага руху — у павышэннi якасцi навучання вадзiцеляў. З гэтай мэтай на пачатку кастрычнiка Дзяржаўтаiнспекцыя Мiнскай вобласцi праводзiць спецыяльныя комплексныя мерапрыемствы "Вучэбны аўтамабiль".
Мэта мерапрыемства — актывiзацыя прафiлактычнай работы ў аўташколах, накiраваная на павышэнне якаснага ўзроўню падрыхтоўкi вадзiцеляў, умацаванне дысцыплiны сярод майстроў вытворчага навучання, а таксама арганiзацыя ўзмоцненага кантролю за правядзеннем практычнага навучання ў аўташколах.
Супрацоўнiкi ДАІ будуць правяраць стан транспартнай дысцыплiны сярод майстроў шляхам выбаркi зафiксаваных парушэнняў Правiлаў дарожнага руху, здзейсненых iмi на працягу чатырох месяцаў, своечасовасць праходжання iмi медыцынскага агляду, абгрунтаванасць iх допуску да працы; кантраляваць арганiзацыю выпуску вучэбнага аўтатранспарту на лiнiю i яго вяртанне ў парк, пры гэтым звяртаючы ўвагу на тэхнiчны стан i абсталяванне вучэбных аўто, своечасовае праходжанне тэхнiчнага агляду. Таксама будуць арганiзаваны рэйды па кантролi за выкананнем майстрамi вытворчага навучання ваджэнню, звяртаючы асаблiвую ўвагу на магчымыя факты прыпiсак гадзiн заняткаў, выкарыстанне вучэбнага транспарту па прызначэннi, выкананне майстрамi Правiлаў дарожнага руху. Разам з тым кожны павiнен усвядомiць, што формула бяспекi вельмi простая: уважлiвасць i выкананне Правiлаў дарожнага руху. Толькi ў такiм выпадку вадзiцель зможа зберагчы сваё жыццё i пасажыраў.
Святлана Сухарко. 

