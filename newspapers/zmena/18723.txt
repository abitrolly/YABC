Кто из вас вспомнит о тех, кто смеялся и пел?
Першыя фанаты Вiктара Цоя ўжо даволi сталыя людзi. Але кожны раз, чуючы знаёмыя акорды, хтосьцi з iх мiжволi думае: "КІНО". I пачынаюць кружыць у сваiм танцы ўспамiны, звязаныя з рок-маладосцю, ажываюць у памяцi твары, iмёны. I самае галоўнае з iх. Зорка па iменi сонца. Вiктар Цой.
Факты:
:
Сцяна Цоя з'явiлася ў Мiнску амаль адразу пасля гiбелi музыканта - у 1990 годзе. Спачатку яна была вельмi вялiкай - размяшчалася на бетоннай агароджы вакол будоўлi Палаца Рэспублiкi. У 1996 работы скончылiся i агароджу разабралi. Сцяну перанеслi на цiхую Iнтэрнацыянальную.
Сёння сцяны Цоя ў Мiнску больш няма. На яе месцы плануюць пабудаваць 37-павярховы гатэль.
Каментарыi:
:
Мiнскую сцяну Цоя перанясуць у iншае месца. Аб гэтым паведамiла
начальнiк аддзела культуры адмiнiстрацыi Цэнтральнага раёна сталiцы Святлана Яцэвiч.
Уражаннi:
:
Я iшла глядзець на гэта, але нiяк не ўдавалася да канца ўсвядомiць той факт, што сцяны больш няма. Што нельга будзе больш усмiхацца партрэту Цоя, што там ужо няма майго любiмага надпiсу: "Как хотелось бы быть режиссером собственной жизни, ведь наша жизнь— КИНО!".
Я сядзела на лаўцы i задумлiва вывучала пясок, на якiм зусiм нядаўна стаяў помнiк легендзе савецкага року. Дзяўчаты, што сядзелi побач, маўчалi. А што было казаць? Было няёмка i пуста. Прасядзелi так з паўгадзiны. Да "сцяны" марудна падышоў дзядуля. Паглядзеў на тое, што засталося, на нас, i спытаўся, быццам бы сам у сябе: "I каму яна перашкаджала?" Адна дзяўчына адказала з надрывам: " Значыць, камусьцi перашкаджала!"
Тады я зразумела, што гэтая маўклiвасць толькi прыкрыццё для iх, сапраўдных фанатаў Цоя. Яны маўчалi, каб не сарвацца, не закрычаць, не заплакаць.
Настрой быў дрэнны. Туга цягнулася праз усё цела, замаруджвала ўдары сэрца.
Цiхенька пытаюся:
- Вы часта сюды прыходзiлi?
- Не вельмi. У апошнi час толькi ў дзень смерцi i дзень нараджэння.
- Чаму так?
- Тут стала збiрацца шмат "гопнiкаў". Тых, хто анiякага дачынення да "Кiно" не меў, а прыходзiў, каб напiцца, пакрычаць, пабiцца. Нам было непрыемна.
Гэта нiкому не падабалася. Можа, з гэтага боку, i добра, што сцяны больш няма.
- Гэта была ганьба для Цоя. Ды i для сапраўдных фанатаў, — дадае другая дзяўчына. —Але усё ж такi мы лiчым гэта непрыгожым актам. А другой гадзiне ночы — цiшком — разбурыць помнiк?! Выкапаць яго?!
Зноў сядзiм моўчкi. I насамрэч, лаўлю я сябе на думцы, месца, дзе раней стаяла сцяна, цяпер нагадвае вырытую магiлу...
Адразу за намi з маладзенькага дрэўца на нас пазiрае... Вiктар Цой! Нехта прынёс i прыклеiў здымак сюды, на гэтую лiпку, а можа ён проста адвалiўся ад сцяны, калi яе зносiлi, а нечая клапатлiвая рука прыклеiла фота на дрэва. I ён быццам пазiрае на нас, на гэты пясок, на надпiс, што выклалi фанаты з разабранай плiткi: Вiця Цой будзе жыць у нашых сэрцах заўсёды.
Такая вось гiсторыя. Яшчэ адна трагедыя ў стылi рок.
Надзвычай доўга для Р.S.
Усiм вядомы бiблейскi запавет: не ствары сабе кумiра.
Вiктра Цой не быў звычайным кумiрам - для многiх ён быў сябрам, аднадумцам... Я не кажу зараз пра тых, хто ведаў яго асабiста. Я кажу пра тых, хто слухаў яго песнi i знаходзiў для сябе парады, адлюстраванне уласных думак, мару...
Адной з такiх з'яўляецца Ганна Зубкоўская, дзяўчына, якую я сустрэла ля былой сцяны. У яе дома ёсць уласна зроблены прататып сцяны Цоя.
- Аня, там, каля разбуранага "помнiка" ты не адказвала на мае пытаннi. Можа, адкажаш зараз...
- Людзi, якiя прыходзiлi туды i так сябе паводзiлi, — зусiм не прыхiльнiкi, а фанаты (бо я лiчу, што фанатызм — гэта хвароба), цi, што яшчэ горш — людзi, якiя слухаюць, але не чуюць. Для такiх галоўнае — прыйсцi, паматаць главой, пакрычаць i напiцца, — гаворыць Аня. — Я чытала пра даследаванне, падчас якога высветлiлася, што толькi 30 працэнтаў людзей, што слухаюць рок, разумеюць сэнс песень. Толькi 30 працэнтаў падтрымлiваюць i разумеюць фiласофiю i погляды свайго кумiра.
- Ты уваходзiш у гэтыя 30 працэнтаў?
- Раней я слухала многа рознай музыкi. Але сталеючы, я прыйшла да рускага року. Гэта думаючая i дарослая музыка, якая вымушала думаць. Песнi рок-музыкантаў, а менавiта песнi Цоя, сфармiравалi мой характар... Я ганарылася гэтай сцяной. Мне было прыемна, што ў нашым горадзе яна ёсць. Тым больш, што я пiсала Валянцiне Васiльеўне (мацi Цоя. —
Аўт.
), што памяць жыве i ў Мiнску. Нават i не ведаю, што рабiць...
Мы ўваходзiм у Анiну кватэру. У вочы адразу кiдаюцца дзверы з вялiзным партрэтам Вiктара Цоя i надпiс: " Кто из вас вспомнит о тех, кто смеялся и пел?"
У пакоi Цой пазiрае адусюль. Гэта сапраўднае свяцiлiшча. Здымкi, плакаты, тэксты песень, дыскi. I... Сцяна! Дасканалы i дакладны прататып той, дзе збiралiся "кiнаманы". Збоку, на палiчках 2 свечкi. Iх Ганна запальвае на дзень яго народзiнаў i на дзень смерцi...
- Чаму ты вырашыла зрабiць такую сцяну дома?
- Там мне было непрыемна бачыць яе запляванай, ведаць, што скiнхэды i рэперы хочаць яе знесцi. А яшчэ мне не падабалася, калi туды прыходзiлi людзi, што слухаюць рок, але спявалi песнi iншых выканаўцаў. У нейкiм сэнсе гэта тое самае, што прыйсцi на магiлу чалавека i размаўляць аб нечым другiм. Для мяне гэта балюча. Можа якраз таму я i вырашыла зрабiць сваю сцяну, якую б нiхто не мог абразiць.
Развiтваюся. Сыходжу. Але не адпускае пачуццё, што я забылася на нешта важнае... Тэлефаную Ганне, можа яна ведае адказ. Набiраю нумар. Iдуць гудкi. I блiзка-блiзка, у дынамiку раздаецца знаёмы з дзяцiнства голас: "Перемен! Мы ждем перемен!"
З павагай.
Для тых, хто помнiць...
Iрына Раманiва.
Фота аўтара
Iрына Раманiва.
Фота аўтара 

