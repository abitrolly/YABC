Тэатральны куфар зноў збярэцца ў Мінску
У пачатку кастрычнiка Беларускi дзяржаўны ўнiверсiтэт i ўпраўленне па справах культуры БДУ праводзяць V Мiжнародны вестываль студэнцкiх тэатраў "Тэатральны куфар-2008". Фэставая праграма адкрываецца 6 кастрычнiка ўпадабанай перформанс-акцыяй "Трамвай жаданняў" i прома-шэсцем "Тэатр без межаў".
Дэвiз фестывалю — "Традыцыi. Пошук. Эксперымент". Мэтай яго з'яўляецца папулярызацыя студэнцкай тэатральнай творчасцi, крэатыўная самарэалiзацыя маладых людзей, духоўныя i культурныя стасункi студэнцкай моладзi Беларусi, краiн блiзкага i далёкага замежжа, а таксама захаванне i развiццё лепшых традыцый беларускага i сусветнага тэатра.
У свой першы маленькi юбiлей "Тэатральны куфар" падрыхтаваў гледачам, гасцям i ўдзельнiкам масу сюрпрызаў i прыемных сустрэч. Збяруцца ўжо добра вядомыя i новыя тэатральныя калектывы з Беларусi, Расii, Лiтвы, Эстонii, Балгарыi, Украiны, Сербii, Нiдэрландаў, Германii. У праграме — спектаклi паводле твораў А. Чэхава, У. Шэкспiра, Б. Нушыча, А. Макаёнка, Ф. Лоркi i iншых — усяго 21 спектакль, 20 тэатраў, каля 300 удзельнiкаў — своеасаблiвы рэкорд гэтага фестывалю.
У складзе журы — вядомыя тэатральныя дзеячы, педагогi, рэжысёры i крытыкi з Вялiкабрытанii, Латвii, Славенii, Венгрыi, ЗША, Расii. Узначалiць журы Жан-Марк Лару (Канада), прэзiдэнт Мiжнароднай асацыяцыi ўнiверсiтэцкiх тэатраў, членам якой Беларускi дзяржаўны ўнiверсiтэт з'яўляецца з 2006 года.
Гран-пры фестывалю — нязменна "Прыз глядацкiх сiмпатый", якi ўручаецца за лепшы спектакль па вынiках рэйтынгавага галасавання гледачоў фэсту.
Праект не з'яўляецца камерцыйна накiраваным, яго мэта — iнфармаванне аб тэндэнцыях у сучаснай драматургii, знаёмства з новымi iмёнамi, садзейнiчанне ў iх папулярызацыi. Упершыню будзе выдадзены зборнiк "Бiблiятэчка "Тэатральнага куфара", сёлета сюды будуць уключаны 5 найбольш цiкавых п'ес беларускiх аўтараў на беларускай мове i ў перакладзе на англiйскую. Удзельнiкаў таксама чакае разнастайная культурная i забаўляльная праграма, якая паспрыяе больш цесным стасункам.
Кар. "ЧЗ". 

