"Развод" на сайтах знаёмстваў
Як нас дураць
Да чаго толькi не дадумаюцца людзi, асаблiва калi гэта датычыцца грошай. Як высветлiлася, у інтэрнэце можна не толькi патрацiць грошы, але i зарабiць. Калi большасць з нас займаецца першым — марнуе грошы, здзяйсняе пакупкi... То выбраныя "разводзяць" простых людзей на грошы. Прывяду прыклад вельмi распаўсюджанага спосабу "разводу" на грошы. Аказваецца, што для таго, каб ашукваць людзей, неабходна мець адмысловае ўяўленне i фатаграфiю якой-небудзь прыгожай дзяўчыны. Многiя, хутчэй за ўсё, будуць здзiўлены, як гэта можна зрабiць. Лёгка. Самае галоўнае — гэта забыць пра тое, што такое сумленне. Справа ў тым, што грошы i сумленне — паняццi несумяшчальныя. Дзве паралельныя лiнii, якiя не перасякаюцца.
Як дзейнiчаюць ашуканцы?
Вельмi лёгка. Ашуканец стварае на сайце знаёмстваў анкету прыгожай маладзiцы i пачынае актыўна знаёмiцца з iншымi карыстальнiкамi. Тут трэба ведаць асновы псiхалогii. I большасць ашуканцаў гэта разумее. Бо iх заробак напрамую залежыць ад таго, якой колькасцi чалавек яны спадабаюцца. Адной фатаграфii мала. Трэба ж хоць бы крыху пагутарыць са сваiмi будучымi "грашовымi ахвярамi". А тут без ведання псiхалогii не абысцiся. Праз некаторы час пасля зносiнаў гэты чалавек можа паведамiць, што вельмi хоча пачуць голас свайго суразмоўцы i папросiць купiць карту папаўнення рахунку на мабiльны тэлефон i адправiць код. Няцяжка здагадацца, што на гэтым вашы зносiны скончацца. Як бы вы нi iмкнулiся наладзiць зноў зносiны, нiчога не атрымаецца. Вы ўжо нiкому не цiкавыя.
Самае галоўнае, што гэта не самы вялiкi падман. Менш за ўсё шанцуе замежнiкам. На сайтах знаёмстваў з замежнiкамi ашуканец размяшчае анкету. Пры гэтым ён паказвае, што жыве дзе-небудзь вельмi далёка. Пасля таго як ашуканец з кiм-небудзь добра пасябруе, ён паведамiць, што вельмi кахае свайго суразмоўцу, хацеў бы да яго прыехаць. Але ёсць адно "але": няма грошай на паездку. Менавiта тут i адбываецца падман. Падумайце самi, хiба дзеля таго, каб сустрэцца са сваёй другой палавiнай нябедны замежнiк пашкадуе якую-небудзь тысячу долараў на ваша падарожжа? Вы маеце рацыю, вельмi рэдкiя выпадкi таго, што хтосьцi адмаўляецца выслаць грошай. Праўда, у апошнi час замежнiкi таксама сталi разумець, што iх проста ашукваюць. Але, як заўсёды, знаходзяцца i такiя, якiя вераць ашуканцам. Думаю, вы разумееце, што зносiны скончацца адразу ж пасля таго, як грошы будуць дасланыя. I ўжо нiкому не дакажаш, што цябе абакралi, падманулi. Ты ж сам добраахвотна перадаў грошы iншаму чалавеку.
Меркаванне знаўцаў
Сняжана:
— Самае цiкавае, што ў інтэрнэце iснуе вялiзнае мноства ашуканцаў. Большасць з iх паступаюць наступным чынам. Яны бяруць шаблон сайта знаёмстваў i размяшчаюць там шмат анкет. За анкетамi нiхто, вядома, не сочыць. Яны прыдуманыя, для нагляднасцi. Самае цiкавае, што большасць анкет знаходзiцца ў статусе VIР. Шматлiкiя карыстальнiкi інтэрнэту, якiя бываюць на сайтах знаёмстваў, пастараюцца зрабiць многае, каб прыгожыя маладзiцы, чые фатаграфii яны бачаць, адказалi iм. Для гэтага нават не пашкадуюць грошай. Самае цiкавае, што заўсёды знаходзiцца некалькiх хлопцаў або мужчын, якiя з задавальненнем развiтваюцца са сваiмi грашыма, спадзеючыся, што iм адкажуць. Адкуль я гэта ўсё ведаю? Справа ў тым, што адзiн мой добры знаёмы патрапiў на такую вуду. Мне яго было шчыра шкада. Ён жа па-сапраўднаму закахаўся. А тут такое...
Алег:
— Баўленне часу на раскручаных сайтах знаёмстваў нi да чаго добрага не прывядзе. Чаму? Я лiчу, што база анкет у большасцi сайтаў дадзенай тэматыкi — адна i тая ж. I гэтыя VIР будуць на любым сайце з гэтай базай.
Каця:
— Магу распавесцi яшчэ адзiн спосаб падману. Малады чалавек адказвае на вашу анкету. Пiша, што марыў аб табе ўсё жыццё, просiць адправiць яму SМS на пэўны нумар з ключавым словам BЕRLIN. Адразу ж трэба сказаць, што каштуе адно такое SMS каля дзесяцi тысяч рублёў. Але ж хлопец так чакае адказу, таму многiя i адпраўляюць паведамленне, не ведаючы яго цану... Перапiска наладжваецца, хлопец пiша класныя i далiкатныя паведамленнi i... атрымлiвае за гэта прыстойную суму. Дзяўчаты, будзьце разумнейшымі, не верце падобным ашуканцам. Справа ў тым, што я сама патрапiла на вуду аднаго з такiх ашуканцаў. Таму i пiшу гэтыя словы, каб iншыя вучылiся на чужых, а не на сваiх памылках.
Высновы
Што важна запомнiць? Трэба быць уважлiвымi. Вы, вядома, можаце "лазiць" па сайтах знаёмстваў, мець зносiны з тымi, хто вам спадабаецца. Але толькi будзьце асцярожнымi, каб не сустрэць ашуканцаў. Але калi ў вас шмат грошай, то можаце дапамагчы iм "бедным". Але лепш за ўсё тэлефануйце мабiльнаму свайму суразмоўцу або едзьце да яго самi, не перасылаючы грошай. У любым выпадку, выбар заўсёды застаецца за вамi...
Сяргей ДЗЕВЯТОЎСКI. 

