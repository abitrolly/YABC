Студэнцкая вёска будуецца!
У Мінску пачалася работа па ўзвядзеннi падмурка першага iнтэрната ў студэнцкай вёсцы, i, як стала вядома, першы корпус iнтэрната № 13 на 1 тысячу месцаў для студэнтаў Белдзяржунiверсiтэта, магчыма, пабудуюць да канца гэтага года.
Плануецца блокавая сiстэма будынка: па пяць чалавек у блоку (два — у адным пакоi, тры — у другiм). Пакоi будуць аб'яднаныя калiдорам, тут жа размесцяцца кухня i туалетны пакой. На кожным з дзевяцi паверхаў прадугледжаныя тры памяшканнi для заняткаў.
Архiтэктурны праект характэрны i тым, што пакоi на першым паверсе прызначаныя для людзей з абмежаванымi фiзiчнымi магчымасцямi. На ўсёй тэрыторыi студэнцкай вёскi прадугледжаныя пандусы, спецыяльныя стаянкi i лiфты.
Усяго ў студэнцкай вёсцы плануецца пабудаваць 9 iнтэрнатаў падобнай планiроўкi. Гэты жылы комплекс, разлiчаны на больш чым 10 тыс. студэнтаў, размесцiцца ў раёне праспекта Дзяржынскага недалёка ад Лошыцкай воднай сiстэмы. Тут таксама плануецца ўзвесцi шматфункцыянальны культурна-забаўляльны цэнтр, фiзкультурна-аздараўленчы комплекс, гандлёвы цэнтр, палiклiнiку, гасцiнiцу, дзiцячы садок, падземны гараж-стаянку, амфiтэатр, атракцыёны, веладорожкi i iншыя аб'екты. Мяркуецца, што агульны кошт будаўнiцтва студэнцкай вёскi складзе каля 700 млрд рублёў. Узвядзенне студэнцкай вёскi павiнна быць завершанае да канца 2011 года.
Кар. "ЧЗ".
У Дзень ведаў — гуляем!
Дзень ведаў у Беларускiм дзяржаўным унiверсiтэце па традыцыi будзе прысвечаны першакурснiкам. А iх сёлета — больш як 6 тысяч чалавек.
У гонар пачатку ў БДУ новага навучальнага года мiтрапалiт Мiнскi i Слуцкi Фiларэт, Патрыяршы Экзарх ўсяе Беларусi, якi з'яўляецца рэктарам Інстытута тэалогii Белдзяржунiверсiтэта, адслужыць мелебен у Мiнскiм кафедральным Свята-Духавым саборы. Удзел у iм возьмуць кiраўнiкi i выкладчыкi ВНУ, а таксама наваспечаныя студэнты.
А вечарам у сталiчным Палацы спорту першакурснiкаў чакае вялiкая святочная праграма "Вiват, студэнт!". Тут будзе ўсё: i ўрачыстае шэсце дэканаў усiх факультэтаў з унясеннем штандартаў БДУ, i зварот рэктара БДУ Васiля Стражава да моладзi, i ўручэнне сiмвалiчнага студэнцкага бiлета. Ну i, зразумела, нiводнае студэнцкае свята не можа абысцiся без эстраднага канцэрта i дыскатэкi...
Надзея НIКАЛАЕВА.
Iмянных стыпендыятаў стане больш
На алiмпiйскiя старты ў Пекiне выйшлi 29 стыпендыятаў Прэзiдэнцкага спартыўнага клуба 2007—2008 гадоў у 15 вiдах спорту. Пяцёра з iх узнiмалiся на алiмпiйскi п'едэстал.
Алiмпiйскiя чэмпiёны Андрэй Арамнаў i Артур Лiтвiнчук, сярэбраны прызёр Андрэй Краўчанка, уладальнiкi бронзавых узнагарод Настасся Iванькова i Ксенiя Санковiч прадэманстравалi сапраўдную волю да перамогi, барцоўскi характар i спартыўную мужнасць. 23 з 29 стыпендыятаў завяршылi выступленне ў дзясятцы наймацнейшых па вынiках спаборнiцтваў.
I гэтыя вынiкi выступлення стыпендыятаў на Алiмпiйскiх гульнях у Пекiне ў чарговы раз пацвердзiлi правiльнасць стратэгii развiцця аднаго з самых значных праектаў Прэзiдэнцкага спартыўнага клуба. На працягу двух гадоў гэта аб'яднанне паспяхова рэалiзуе праграму выплаты стыпендый маладым беларускiм спартсменам i трэнерам-выкладчыкам. За гэты час уладальнiкамi iмянных стыпендый клуба сталi больш за 200 перспектыўных атлетаў i настаўнiкаў, прадстаўнiкоў больш за 30 вiдаў спорту пераважна алiмпiйскай праграмы.
Як паведамiлi ў прэс-службе рэспублiканскага дзяржаўна-грамадскага аб'яднання "Прэзiдэнцкi спартыўны клуб", цяпер працягваецца падрыхтоўка да рэалiзацыi праграмы выплаты стыпендый маладым перспектыўным спартсменам i трэнерам-выкладчыкам на 2009 год. Улiчваючы паспяховыя выступленнi атлетаў у Пекiне, кiраўнiцтва Прэзiдэнцкага спартыўнага клуба прыняло рашэнне аб павелiчэннi фінансавання гэтага праекта на 50 працэнтаў.
Алена АЎЧЫННIКАВА. 

