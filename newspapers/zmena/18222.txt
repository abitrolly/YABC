Фіналiсты
З 2 па 6 верасня ў Гродне праводзiцца 1-ы фiнал рэспублiканскiх спаборнiцтваў сярод дзяцей i падлеткаў па футболе "Скураны мяч". Другi год запар спаборнiцтвы праходзяць на прызы Прэзiдэнцкага спартыўнага клуба.
Урачыстая цырымонiя адкрыцця фiналу адбылася 3 верасня на запасным полi "ЦСК Нёман". За "золата" турнiру змагаюцца каманды, якiя сталi пераможцамi кожнай вобласцi i сталiцы. Гэта "Каласок" Аршанскага раёна (Вiцебская вобласць), каманда Баранавiчаў (Брэсцкая вобласць), каманда Цэнтральнага раёна Гомеля, лiдскае "Юнацтва" (Гродзенская вобласць), маладзечанскi "Агеньчык" (Мiнская вобласць), магiлёўскi "Вымпел" i дзве каманды з Мiнска (Фрунзенскага i Заводскага раёнаў). У турнiры бяруць удзел юныя футбалiсты 1996/97 г.н. Пераможцам гарантаваны каштоўныя прызы, а ўсiм удзельнiкам — памятныя сувенiры ад рэспублiканскага дзяржаўна-грамадскага аб'яднання "Прэзiдэнцкi спартыўны клуб". Арганiзатарамi па традыцыi выступаюць таксама Мiнiстэрства адукацыi Рэспублiкi Беларусь i Мiнiстэрства спорту i турызму Рэспублiкi Беларусь, Беларускi рэспублiканскi саюз моладзi i асацыяцыя "Беларуская федэрацыя футбола".
Алена КРАВЕЦ. 

