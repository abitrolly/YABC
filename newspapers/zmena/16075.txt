Смех праз слёзы, або "Дачушка, ты паступіла!"
З 29 лiпеня па ўсёй краiне — на сайтах i стэндах ВНУ — вывешаныя спiсы тых самых шчаслiўчыкаў-першакурснiкаў, якiя паступiлi на бюджэтнае аддзяленне.
Каля стэнда БДУ чарга — аж з вялiкiм хвастом. Абiтурыенты i iх бацькi пiльна ўглядаюцца ў спiсы залiчаных. Дзе-нiдзе чуюцца i ўздыхi, i радасны смех. У стомленых абiтурыентаў i iх бацькоў быццам бы ўлiлi нейкi цудадзейны элiксiр — гамонкi, парады, меркаваннi... З вялiзнымi чамаданамi тоўпяцца паблiзу iншагароднiя, каб на свае вочы паглядзець, цi пашчасцiла стаць студэнтамi вядучай ВНУ краiны...
Фота Марыны БЕГУНКОВАЙ. 

