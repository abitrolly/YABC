Біблiятэчныя "вароты" — супраць крадзяжу
12 верасня на факультэце журналiстыкi i факультэце фiласофii i сацыяльных навук (ФФСН) БДУ святочны дзень. Нарэшце, пачынае працаваць чытальная зала бiблiятэкi.
Пасля яе адкрыцця аддзел фундаментальнай бiблiятэкi БДУ факультэтаў журналiстыкi i ФФСН запрацуе на поўную моц. Новая чытальная зала — сапраўдная жамчужына аддзела. У ёй рэалiзуецца асноўная канцэпцыя сучаснай бiблiятэкi "адкрытай прасторы". Усе кнiгi знаходзяцца ў вольным доступе. Можна не турбаваць бiблiятэкара, а самому ўзяць патрэбнае выданне. У зале ўсталяваны спецыяльныя "вароты" супраць крадзяжу (падобныя да тых, што ў крамах) — таму вынесцi кнiгi з залы немагчыма.
Памяшканне разлiчана на 120 пасадачных месцаў, 35 з якiх абсталяваны камп'ютарамi. Тут жа будзе знаходзiцца i сучасная капiравальная тэхнiка. Агульная плошча залы складае 400 м2.
Першым у новым корпусе на вул. Кальварыйскай быў адкрыты зал перыёдыкi. У iм больш за 70 часопiсаў i каля 50 найменняў газет. Пачынае працаваць куток кiтайскай прэсы. З гэтым дапамагло Пасольства КНР у Беларусi.
Агульны фонд бiблiятэкi будзе складаць каля 200 тыс. найменняў.
Людмiла Ушакова, загадчык аддзела фундаментальнай бiблiятэкi БДУ факультэтаў журналiстыкi i ФФСН, зазначае, што ў адкрыццi чытальнай залы бралi актыўны ўдзел i самi студэнты. Была створана iнiцыятыўная група, з дапамогай якой i адбылося нараджэнне новай бiблiятэкi.
Дар'я ПРЫШЧЭПАВА. 

