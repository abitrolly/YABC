Валанцёр у дапамогу дзецям
У нашай дзяржаве добраахвотнiцкi рух яшчэ не мае такой папулярнасцi, як у замежных краiнах. Усё ж такi валанцёр — гэта не вiд дзейнасцi, а лад жыцця, да якога трэба быць падрыхтаваным.
— Рэспублiканскi Чырвоны Крыж звярнуўся да нас з iдэяй стварыць добраахвотнiцкую маладзёжную групу, — расказвае кiраўнiк клуба "Мiласэрнасць" Людмiла Леанiдаўна Лазарчук. — Студэнты нашага педагагiчнага ўнiверсiтэта iмя Максiма Танка праходзяць практыку ў розных месцах. Напрыклад, былi ў рэабiлiтацыйным цэнтры "Востраў надзеi". Мы бачылi, што дзецям патрэбна дапамога, i чаму б да iх не хадзiць у вольны час.
Вось так добраахвотнiцкi агульнаўнiверсiтэцкi клуб "Мiласэрнасць" пачаў iснаваць з 14 снежня 1996 года. Паколькi ў iм большасць — студэнты (каля 35 чалавек, толькi 3 выпускнiкi), падчас канiкулаў i сесii клуб прыпыняе сваю актыўную дзейнасць. Але ўжо 6 гадоў валанцёры наладжваюць летнiкi для дзяцей з асаблiвасцямi псiхафiзiчнага развiцця.
— Сёлета вы таксама запланавалi летнiк?
— Так. Мы планавалi летнiк на жнiвень. Але нам патрэбна было фiнансаванне. Раней клубу дапамагалi нямецкiя валанцёры. У гэтым годзе на дапамогу прыйшлi адна з газет i беларускi музычны гурт, удзельнiкi якога сцiпла папрасiлi iх не называць. Дзякуючы iм, атрымалася адкрыць дабрачынны рахунак у iнтэрнаце для дзяцей з цяжкiмi псiхафiзiчнымi захворваннямi ў пасёлку Навiнкi. На гэты рахунак пачалi iсцi грошы на летнiк. Дзякуй усiм за дапамогу! Цяпер дзецi маюць магчымасць некалькi разоў выехаць у летнiк.
Гэта мерапрыемства збiраемся правесцi з 22 па 28 жнiўня ў аздараўленчым прафiлакторыi "Спадарожнiк" у Ждановiчах.
Асноўны прынцып клуба — гэта, безумоўна, добраахвотнасць. Хто калi можа, у вольны час, самастойна, iдзе ў адну з арганiзацый. У асноўным гэта: рэабiлiтацыйны цэнтр "Востраў недзеi", Дом дзiцяцi № 1, Рэспублiканскi навукова-практычны цэнтр дзiцячай анкалогii i гематалогii ў Бараўлянах, iнтэрнат для дзяцей з цяжкiмi псiхафiзiчнымi захворваннямi ў пасёлку Навiнкi.
— Па якiх прынцыпах вы размяркоўваеце, у якую арганiзацыю неабходна ехаць валанцёру?
— Напрыклад, я ведаю, што мая дапамога ў анкалагiчным цэнтры не такая важная. Там ужо ёсць супервiзеры (вопытны чалавек-валанцёр), якiя пастаянна ездзяць у гэты цэнтр. Нават прыходзiм туды без званка, таму што ўжо шмат гадоў супрацоўнiчаем. А вось у iнтэрнаце ў пасёлку Навiнкi валанцёры больш патрэбныя. Мы ведаем, калi будзе добрае надвор'е, можна гуляць на вулiцы. А для гэтага трэба выносiць каляскi з другога паверха. Таму добра, калi едуць хлопцы. Для дзяцей гэта мае важнае значэнне. Бо ЯНЫ МОГУЦЬ ВЫЙСЦІ НА ВУЛIЦУ, ТОЛЬКI КАЛI ПРЫХОДЗЯЦЬ ВАЛАНЦЁРЫ. Супрацоўнiкам iнтэрната (а гэта жанчыны) цяжка iх выносiць.
Валанцёры клуба "Мiласэрнасць" 3 гады выязджалi ў Польшчу ў iнтэграваны летнiк (здаровыя дзецi разам з дзецьмi з асаблiвасцямi). Гэты летнiк арганiзоўваў ксёндз Кшыштаў з фонду "Дзецi — дзецям". Беларускiя, польскiя i iспанскiя валанцёры працавалi разам, пераймалi вопыт адзiн аднаго.
— Шкада, што цяпер няма такой магчымасцi, — гаворыць Людмiла Леанiдаўна. — Я магу з гонарам сказаць, што беларускiх валанцёраў заўсёды адзначалi. Прыводзiлi ў прыклад, як мы з дзецьмi ладзiм, клапоцiмся аб iх. Мы ж прывозiлi сваiх дзяцей, калясачнiкаў, без мацi.
Студэнты педагагiчнага ўнiверсiтэта супрацоўнiчалi i з амерыканскiмi валанцёрамi. Мiжнародная арганiзацыя "Надзея-Экспрэс" папрасiла паказаць, як працуюць беларускiя валанцёры. I разам арганiзавалi акцыю ў Рэспублiканскiм навукова-практычным цэнтры дзiцячай анкалогii i гематалогii ў Бараўлянах.
Нават былi акцыi, якiя працягвалiся 5—6 гадоў. У Доме дзiцяцi № 1 на плоце малявалi фрагменты казак. Прыходзiла шмат людзей з БНТУ, БДУ, Мiнскага дзяржаўнага медыцынскага ўнiверсiтэта.
— Вы неяк падрыхтоўваеце студэнтаў да добраахвотнай працы?
— Так. Але гэта адбываецца па-рознаму. Бывае i стрэс, шокатэрапiя. Самае галоўнае, каб ты разумеў, для чаго прыходзiш. ГЭТЫМ ДЗЕЦЯМ НЕ ПАТРЭБНЫ ТВАЕ СЛЁЗЫ. IМ ПАТРЭБНА, КАБ З IМI БЫЛI. КАБ ЯНЫ АДЧУВАЛI СЯБЕ ТАКIМI Ж, ЯК I ЎСЕ. Натуральна, што застаюцца не ўсе з тых, хто прыходзiць. Але нават калi чалавек схадзiў раз, гэта ўсё роўна важна. Мы не iмкнёмся да масавасцi!
— Якiя арганiзацыi вам дапамагаюць у падрыхтоўцы валанцёраў?
— Мы iдзём да такiх дзяцей i нам трэба ведаць спецыфiку працы з iмi, спецыфiку арганiзацыi трэнiнгаў. Нам дапамагае Прадстаўнiцтва Хрысцiянскага дзiцячага фонду — арганiзоўвае шмат семiнараў. Мы запрашаем псiхолагаў з "Вострава надзеi". Людзi прыходзяць да нас i ўсё робяць бясплатна.
— У вас ёсць месца, дзе вы заўсёды збiраецеся?
— Усе нашы сябры (грамадскiя арганiзацыi), з якiмi мы супрацоўнiчаем, ведаюць, што кожную сераду ў 18.30 у аўдыторыi 62 першага корпуса БДПУ iмя Максiма Танка збiраецца клуб "Мiласэрнасць". Да нас нават звярталiся па кансультацыю раённыя сацыяльныя цэнтры: як стварыць, матываваць валанцёраў на працу. Я спадзяюся, што ў iх усё атрымалася. А вось у межах акцыi Беларускага дзiцячага фонду едзем да дзяцей з падарункамi.
— У чым складаецца дапамога дзецям-iнвалiдам?
— Валанцёры рыхтуюць дзяцей да ўдзелу ў спартыўных спаборнiцтвах сярод iнвалiдаў, гуляюць, малююць, чытаюць разам з дзецьмi, прагульваюцца на свежым паветры, выступаюць з канцэртнымi праграмамi.
Мэта клуба "Мiласэрнасць", напэўна, як i ўсiх такiх арганiзацый — iнтэграцыя здаровых людзей i iнвалiдаў у грамадстве. Хворыя не павiнны жыць абмежавана. Яны могуць спяваць, танцаваць. Грамадства яшчэ не гатова да поўнай iнтэграцыi, але крокi ёсць. Людзi падыходзяць на вулiцы, цiкавяцца. Як сказаў адзiн з валанцёраў, на пытанне, чаму вы гэта робiце, ёсць просты адказ: у жыццi чалавек не застрахаваны нi ад якiх выпадковасцяў.
— Дзецi з iнтэрната ў Навiнках часта тэлефануюць, пытаюцца, як прайшоў дзень, як справы, — расказвае Людмiла Леанiдаўна. — Тады разумееш, што ўсе нашы цяжкасцi — гэта дробязь... ЯНЫ ЗМАГАЮЦЦА ЗА ЖЫЦЦЁ...
Iрына Ляшкевiч. 

