ioe-news
"БЕЗ БІЛЕТА" за мяжу? Лёгка
Нядаўна гурт "БЕЗ БIЛЕТА" падпiсаў доўгатэрмiновы кантракт з расiйскай музычнай кампанiяй "М2". Дамоўленасць прадугледжвае прасоўванне песень i клiпаў гурта, а таксама выданне альбомаў у Расii. У перспектыве таксама i канцэртныя туры па краiне.
"Для нас было важна не проста падпiсаць кантракт хоць з кiм-небудзь, а знайсцi на тэрыторыi Расii надзейнага партнёра, — сцвярджае лiдар гурта Вiталь Артыст. — Мы знайшлi аднадумцаў, у нас супадаюць погляды на музыку i яе прасоўванне. Да таго ж мы ўзгаднялi кожную дэталь кантракта, каб нi наша творчая свабода, нi iнтарэсы "М2" не пацярпелi".
Пакуль распрацоўваюцца планы i абмяркоўваюцца перспектывы, творчая справа не стаiць на месцы. Песня "БЕЗ БIЛЕТА" "Летуценнiкi" ўжо чацвёрты тыдзень запар уваходзiць у дваццатку лепшых "Хiт-парада дзвюх сталiц" на радыё "Максiмум".
IQ48 у пошуках назвы для альбома
Гурт IQ48, якi вярнуўся нядаўна з музычнага фестывалю ў Запарожскiм краi, пачаў рыхтавацца да прэзентацыi свайго другога альбома. Але тут высветлiлася, што ў пласцiнкi, якая будзе гатовая ўжо ў кастрычнiку... няма назвы.
Дакладней, паводле слоў гiтарыста Яўгена Бузоўскага, музыканты прыдумалi было варыянт "Марсiяне", аднак аказалася, што ў гурта "Братья Грим" ужо ёсць альбом з менавiта такой назвай. Тады IQ48 вырашылi звярнуцца па дапамогу па слухачоў. Галоўная складанасць заключаецца ў тым, што трэк-лiст будучага альбома трымаецца ў сакрэце — вядома толькi, што ў яго трапяць 12 песень, i што ўсе яны неаднаразова гучалi на канцэртах. У якасцi бонусаў на дыск будуць запiсаныя 4 вiдэаклiпы, у тым лiку i самыя свежыя, на песнi "Гэй, наперад!" i "Я звар'яцела".
Пакуль альбом рыхтуецца да выхаду, музыканты прымаюць варыянты яго назвы — на электронную пошту varjaty@gmail.com. Аўтару лепшай iдэi абяцаны ўласна альбом з аўтографамi, два бiлеты на прэзентацыю i яшчэ нейкi асабiсты — сакрэтны, але каштоўны — падарунак...
"Песняры" пiратам не таварышы
Напрыканцы жнiўня расiйская гандлёвая фiрма "Нiкiцiн" выдала альбом Беларускага дзяржаўнага ансамбля "Песняры" — "Распавядальная". У Беларусi гэты дыск выйшаў яшчэ год таму, але ў Расiю трапiць толькi цяпер i, як спадзяюцца выдаўцы, стане першым крокам у барацьбе з музычным пiрацтвам.
"Песняры" для расiйскай аўдыторыi — свайго роду гiсторыя, з якой звязаныя прыемныя ўспамiны не аднаго пакалення. Ансамбль помняць i любяць. I мы спадзяёмся, што з выхадам новага альбома на лiцэнзiйных носьбiтах доля пiрацкай прадукцыi з запiсамi "Песняроў" панiзiцца", — разважае кiраўнiк дэпартамента CD фiрмы "Нiкiцiн" Дзмiтрый Казлоўцаў.
Кiраўнiк ансамбля Вiктар Шарапаў расказаў: музыканты даўно ведаюць, што на Гарбушцы продаж пiрацкiх дыскаў з запiсамi "Песняроў" iдзе поўным ходам. Магчыма таму, што афiцыйныя альбомы калектыву не выдавалiся ў Расii з 2007 года. Цяпер ансамбль збiраецца выправiць гэту сiтуацыю, i перавыдаць таксама iншыя свае альбомы, прапанаваўшы слухачам якасны гук, якi прыемна не толькi слухаць, але i мець дома ў калекцыi.
Пракацi нас, дзяўчына, на "Хамеры"...
Дзень усiх закаханых па традыцыi адзначаецца зiмой, 14 лютага, але спявачка Улада вырашыла не чакаць так доўга, i прапанавала закаханым парам незвычайную акцыю-конкурс — "Рамантычная прагулка". Пераможцам яе абяцана незабыўная паездка на незвычайным лiмузiне — "Хамеры" i падарункавы пакет ад "Святочнага агенцтва Улады".
Акцыя працягваецца з 1 да 5 верасня на "Рускiм радыё ў Беларусi". Удзельнiкам трэба крыху ўдачы, каб дазванiцца на радыё, i многа смеласцi, каб у прамым эфiры на ўсю краiну прызнацца ў каханнi. Пяцi парам, чые словы прагучаць найбольш шчыра, i дастанецца рамантычная паездка. Акрамя таго, на працягу двух месяцаў спявачка прымае на свой афiцыйны сайт www.wlada.com сцэнарыi "iдэальнага вяселля" i прыгожыя гiсторыi кахання. Удзельнiкам iнтэрнэт-конкурсу таксама падрыхтаваны рамантычны i прыемны прыз. "У сучасным рытме жыцця мы часта забываемся на каханне i рамантыку, — лiчыць Улада. — Многiя маладыя людзi ўсё менш думаюць аб заключэннi афiцыйнага шлюбу, каб не загразнуць у бытавых праблемах. Але ж кожны дзень можна рабiць сваiм каханым невялiкiя прыемныя сюрпрызы! Спадзяюся, адным з iх i стане наша акцыя".
Вядучая рубрыкi
Вiкторыя ЦЕЛЯШУК. 

