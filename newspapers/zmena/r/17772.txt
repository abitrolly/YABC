У беларускіх школьнiкаў — 23 узнагароды
Ведай нашых!
3 залатыя, 12 сярэбраных i 8 бронзавых медалёў паклалi гэтым летам у скарбонку нацыянальнай школы беларускiя школьнiкi, якiя выступалi на мiжнародных алiмпiядах па матэматыцы, фiзiцы, iнфарматыцы, бiялогii, хiмii i геаграфii. Праўда, ёсць надзея, што калекцыя медалёў можа яшчэ папоўнiцца, таму што гэтымi днямi ў Iнданэзii праходзiць мiжнародная алiмпiяда школьнiкаў па астраномii, дзе ад Беларусi выступаюць пяцёра школьнiкаў.
Нядаўна на радзiму вярнулiся члены нацыянальных зборных па геаграфii i iнфарматыцы. Мiжнародная алiмпiяда па геаграфii сёлета праходзiла ў Тунiсе. У ёй узялi ўдзел каманды школьнiкаў з 24 краiн свету. На рахунку беларускiх школьнiкаў — адзiн сярэбраны i два бронзавыя медалi. Алiмпiяда праходзiла ў тры туры, прычым рабочай мовай спаборнiцтваў была англiйская. У сувязi з гэтым у час падрыхтоўчых збораў з юнакамi працавалi лепшыя педагогi Мiнскага дзяржаўнага лiнгвiстычнага ўнiверсiтэта.
Падчас першага тура ўдзельнiкi вырашалi мультымедыйныя тэсты — асаблiвых цяжкасцяў у нашых членаў каманды гэта заданне не выклiкала.
У другiм туры ўсiм удзельнiкам была прапанавана аналiтычная пiсьмовая работа, якая ўключала сем заданняў. Так, напрыклад, дзецям неабходна было прааналiзаваць клiмат Кiтая: не толькi пералiчыць усе яго характарыстыкi, але i ўказаць прычынна-вынiковыя сувязi фармiравання такога клiмату. Заключны этап ўяўляў сабой практычную работу ў аазiсе Сахары i напiсанне тэста. Сярэбраны медаль па вынiках трох тураў атрымаў Станiслаў Алiмпаў (выхаванец вiцебскай гiмназii № 2). Бронза дасталася Арцёму Сахарэвiчу (Уздзенская раённая гiмназiя) i Аляксею Веку (Магiлёўскi абласны лiцэй № 3.)
Апошнiмi вярнулiся ў Беларусь члены нацыянальнай зборнай па iнфарматыцы. Паездка ў Егiпет аказалася для iх вельмi паспяховай: нiхто са школьнiкаў не застаўся без узнагарод. Сярэбраны медаль заваявалi Юрый Пiсарчык (выпускнiк мiнскай СШ № 51) i Раман Удавiчэнка (выпускнiк СШ № 3 Стоўбцаў), а ў выпускнiка СШ № 7 г. Мазыра Аляксея Ропана — бронзавы медаль. Юра i Раман ужо сталi студэнтамi факультэта прыкладной матэматыкi Белдзяржунiверсiтэта, а Аляксей абраў месцам будучай вучобы БДУIР. Мiж iншым, вельмi многiя ўдзельнiкi мiжнароднай алiмпiяды асцерагалiся самага юнага ўдзельнiка беларускай каманды — выхаванца гомельскай гiмназii № 56 Генадзя Караткевiча. I не без падстаў.
Нягледзячы на той факт, што Гена ў гэтым годзе закончыў толькi сем класаў, ён ужо паспеў заваяваць у папярэднiя гады на аналагiчных iнтэлектуальных спаборнiцтвах адзiн сярэбраны (у 2006 годзе) i адзiн залаты (у 2007 годзе) медалi.
— Фенаменальныя здольнасцi гэтага хлопчыка застаюцца для ўсiх загадкай, — расказала нам галоўны iнспектар Упраўлення агульнай сярэдняй адукацыi Мiнiстэрства адукацыi Iрына Кiрыновiч. — Хачу заўважыць, што ўзровень задач на мiжнародных алiмпiядах пастаянна павышаецца, пры гэтым канкурэнцыя абвастраецца. На алiмпiяду прыязджаюць, як правiла, толькi старшакласнiкi. Мiж iншым, з Генай Караткевiчам усiм даводзiцца лiчыцца. Ён i ў гэтым годзе здолеў заваяваць залаты медаль. Да таго ж вельмi прасунуўся наперад i ў асабiстым залiку, заняўшы 7-ю пазiцыю ў рэйтынгу.
Увогуле нашы школьнiкi занялi шостае каманднае месца. А ўсяго ўдзел у алiмпiядзе прымалi каманды з 76 краiн свету. Пагадзiцеся, гэта проста блiскучы вынiк. Цi можна параўнаць маленькую Беларусь з вялікай Расiяй? Але мы на iнтэлектуальных спаборнiцтвах нiкому не саступаем...
Надзея НIКАЛАЕВА. 

