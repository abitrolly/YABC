Моладзь Беларусі i Расii аб'ядноўвае дружба
Дзясяты раз у вераснi пройдзе Мiжнародны фестываль "Моладзь Беларусi i Расii ў ХХІ стагоддзi разам". Сёлета ўпершыню ў iм у якасцi гасцей прыме ўдзел расiйская дэлегацыя горада-партнёра Юрга. Усяго мерапрыемства, якое будзе ладзiцца ў Жодзiне, збярэ больш як шэсцьсот юнакоў i дзяўчат дзвюх краiн.
Як адзначаюць арганiзатары, сёлетнi фэст будзе адрознiвацца ад папярэднiх тым, што адкрые новыя гарызонты для яго ўдзельнiкаў. А дакладней, акрамя традыцыйных мерапрыемстваў: навукова-практычнай канферэнцыi, творчых вечароў, КВЗ, спартыўных спаборнiцтваў i экскурсiй, на гэтым форуме запланавана правядзенне турыстычнай эстафеты, чэмпiянату па камп'ютарных гульнях i конкурсу эстраднай песнi. Яшчэ адно новаўвядзенне — у Жодзiне падчас правядзення форуму з'явiцца прэс-цэнтр маладых журналiстаў.
Каб прыцягнуць на фестываль як мага больш удзельнiкаў, сёлета выбрана новае месца яго адкрыцця. На гэты раз яно адбудзецца ў гарадскiм парку культуры i адпачынку (нагадаю, раней адкрыццё праходзiла на гарадскiм стадыёне, дзе колькасць гледачоў была абмежаваная). Адкрые фестываль шэсце ўсiх удзельнiкаў па адной з галоўных вулiц горада — праспекце Мiру.
На думку арганiзатараў, праграма сёлетняга фэсту дазваляе ў поўнай меры кожнаму ўдзельнiку праявiць сваю актыўнасць, прадэманстраваць асабiстыя дасягненнi, уменнi i навыкi, знайсцi новых сяброў i, самае галоўнае, добра адпачыць. Яшчэ, без сумнення, такiя мерапрыемствы прапагандуюць здаровы лад жыцця, а моладзь дзвюх краiн можа абмяняцца сваiмi напрацоўкамi па самых разнастайных пытаннях працы i адпачынку. Дадам, сёлета юбiлейны Мiжнародны фестываль "Моладзь Беларусi i Расii ў ХХI стагоддзi разам" пройдзе ў Жодзiне з 2 па 7 верасня.
Святлана Сухарко. 

