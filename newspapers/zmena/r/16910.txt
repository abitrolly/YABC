Набыў скутар — зарэгіструй i атрымай правы
У летнi час заўважна ажыўляецца рух мотатранспарту. Значна павялiчваецца колькасць мотаролераў iмпартнай вытворчасцi, так званых скутараў. Большасць з iх маюць рабочы памер рухавiка 50 i больш кубiчных сантыметраў i канструктыўную хуткасць больш за 50 км/г. Паводле Правiлаў дарожнага руху, такiя мотатранспартныя сродкi прыраўноўваюцца да матацыклаў, а значыць падлягаюць дзяржаўнай рэгiстрацыi ў ДАІ i для кiравання iмi патрэбна вадзiцельскае пасведчанне катэгорыi "А". Вельмi часта вадзiцелi скутараў iгнаруюць вышэйназваныя патрабаваннi.
Як сведчыць практыка, матацыклiсты найчасцей грашаць невыкананнем хуткаснага рэжыму i бяспечнай дыстанцыi. Сур'ёзны "фактар рызыкi" — узрост матацыклiстаў. Маладыя вадзiцелi трапляюць у аварыi значна часцей за iншых.
Статыстыка сведчыць, што па вiне вадзiцеляў двухколай тэхнiкi адбываецца 90 працэнтаў аварый ад агульнай колькасцi зарэгiстраваных ДТЗ з iх удзелам. У большасцi выпадкаў вiноўнiкi гэтых здарэнняў не маюць права кiравання дадзеным транспартным сродкам. Ужо выяўлена больш як 700 парушэнняў ПДР матацыклiстамi (з iх 170 дапусцiлi вадзiцелi скутараў). З удзелам мотатранспарту адбылося 22 ДТЗ, у якiх 2 чалавекi загiнулi i 23 былi траўмаваны.
Стаўшы ўладальнiкам матацыкла або скутара, важна не толькi ведаць i выконваць Правiлы дарожнага руху, але i атрымаць права кiравання транспартным сродкам катэгорыi "А". Гэтая працэдура цяпер спрошчана: экзамен можна здаць экстэрнам.
Вiктар Волкаў,
начальнiк УДАI УУС Мiнаблвыканкама. 

