Аматарскі чэмпiянат стартаваў
На арэне хакейнага клуба "Юнацтва-Мiнск" адбылася ўрачыстая цырымонiя адкрыцця 8-га чэмпiянату горада Мiнска па хакеi з шайбай сярод аматарскiх камандаў, якая скончылася матчам памiж пераможцам (каманда "Рубеж") i сярэбраным прызёрам мiнулагодняга чэмпiянату (каманда "Сталiца").
З кожным годам колькасць камандаў-удзельнiц турнiру расце. Калi летась дэбютавалi "МІКСТ" i "Мiнскiя маланкi", то сёлета да iх далучылiся "Лядовыя львы" — маладая дружына, аснову якой склалi ўдзельнiкi дзiцяча-юнацкiх спаборнiцтваў "Залатая шайба" на прызы Прэзiдэнта Рэспублiкi Беларусь. Такiм чынам, сёлета ў чэмпiянаце возьмуць удзел 11 камандаў — рэкордная колькасць за ўсю гiсторыю турнiру. За Кубак пераможцаў паспрачаюцца "Атлант", "Ва-Банк", "Мiф", "МТМ", "Рубеж", "Сталiца", "Характар", "МIКСТ", "Мiнскiя маланкi" i "Лядовыя львы". У новым iмiджы на гэты раз выступiць каманда "ЭКО". Сярэбраны прызёр 6-га i ўладальнiк бронзы 7-га пяршынстваў выйдзе на лёд у новай форме i з новай назвай, адстойваючы гонар будаўнiкоў горада Мiнска. Цяпер каманда так i называецца — "Будаўнiк".
У трэцi раз чэмпiянат горада Мiнска сярод аматарскiх камандаў стартуе пад патранажам рэспублiканскага дзяржаўна-грамадскага аб'яднання "Прэзiдэнцкi спартыўны клуб". Разам з iм арганiзатарамi турнiру выступаюць Мiнгарвыканкам i Асацыяцыя "Беларуская федэрацыя хакея".
Алена КРАВЕЦ. 

