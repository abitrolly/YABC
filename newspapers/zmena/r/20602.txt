Міжканфесiйны хрысцiянскi дыялог моладзi
пад назвай "Дзень талерантнасцi" прайшоў 4 кастрычнiка ў Мiнскiм мiжнародным адукацыйным цэнтры iмя Іаганэса Раў (ММАЦ).
Сустрэча ўпершыню была арганiзавана для моладзi чатырох хрысцiянскiх канфесiй: рымска-каталiцкай царквы, рускай праваслаўнай царквы, евангельскiх хрысцiян-баптыстаў i лютэранскай абшчыны "Выратаванне". Як паведамiў каардынатар мерапрыемства Аляксандр Ладзiсаў, асноўная мэта праекта — наладжванне дыялогу памiж хрысцiянскiмi цэрквамi i прадстаўнiкамi хрысцiянскiх цэркваў з мэтай умацавання рэлiгiйнай згоды, мiру i ўзаемапаразумення.
— Унiкальнасць гэтага мерапрыемства ў тым, што такая маладзёжная канферэнцыя праводзiцца ўпершыню. Таму яе ўдзельнiкi — прадстаўнiкi моладзi чатырох канфесiй — самi падрыхтоўвалi гэту канферэнцыю i прапрацоўвалi яе тэматыку.
У праграме мiжканфесiйнага дыялогу, акрамя прэзентацыi канфесiй i разважанняў кожнай з iх на тэму: "Як я разумею талерантнасць", была арганiзавана i работа ў секцыях "Талерантнасць у сям'i" i "Партрэт талерантнага хрысцiянiна". Вынiкi канферэнцыi былi абмеркаваны на "круглым стале" пад назвай "Талерантнасць", на якiм прысутнiчалi духоўныя асобы трох прадстаўленых канфесiй.
У планах, па словах Аляксандра Ладзiсава, плануецца праект стварэння адмысловай маладзёжнай рабочай групы для правядзення i арганiзацыi мiжканфесiйных праектаў.
Iлья Лапато. 

