Глабальны" конкурс
Дзецi i падлеткi з усiх краiн свету ад 5 да 13 гадоў запрашаюцца да ўдзелу ў глабальным конкурсе, якi прысвечаны праблемам змены клiмату на планеце.
Конкурс у 18-ы раз праводзiць Праграма ААН па навакольным асяроддзi (ЮНЕП) i японскi фонд "За глабальны мiр i навакольнае асяроддзе". Летась у конкурсе ўдзельнiчалi 15 550 юных мастакоў з 90 краiн. Сёлета ў ходзе конкурсу будуць вызначаны адзiн глабальны i шэсць рэгiянальных пераможцаў. Іх чакаюць грашовыя прызы: глабальны пераможца атрымае 2000 долараў ЗША, а кожны з рэгiянальных — па 1000. Акрамя гэтага, усiм лаўрэатам будзе аплачана паездка на мiжнародную дзiцячую канферэнцыю "Tunzа" 2009 года з адным дарослым суправаджальнiкам. Аб месцы яе правядзення будзе паведамлена дадаткова. Свае працы юныя мастакi павiнны прадаставiць у мясцовае прадстаўнiцтва ЮНЕП да 15 студзеня 2009 года.
Леанiд Тугарын. 

