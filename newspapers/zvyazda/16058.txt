Міліцыя паглядзела на сваю дзейнасць вачыма насельніцтва
Гэта адбылося на чарговым пасяджэнні калегіі МУС. Сваю ацэнку дзейнасці міліцыі за гэты год выказаў і міністр Уладзімір Навумаў:
— У цэлым тэндэнцыі за мінулае паўгоддзе, мяркую, някепскія. Калі браць у працэнтах, то 2008 год — найлепшы ў гэтым дзесяцігоддзі. Пры гэтым нельга сказаць, што ў нашай працы няма недахопаў. Па-ранейшаму для нас застаюцца актуальнымі пытанні больш хуткага рэагавання на якія-небудзь сітуацыі, стаўлення да грамадзян, што да нас звяртаюцца, абыякавасці, фанабэрыі, няспрытнасці, адсутнасці прафесіяналізму асобных супрацоўнікаў органаў. А гэта перакрэслівае намаганні цэлых калектываў, якія працуюць добра. Таксама яшчэ шмат пытанняў прафілактыкі злачыннасці, прычым менавіта рэцыдыўнай злачыннасці, бо палову злачынстваў здзяйсняюць грамадзяне, якія раней мелі парушэнні закона. На жаль не толькі мы, а ў цэлым дзяржаўныя органы, пакуль не можам наладзіць працу так, каб грамадзяне, якія адбылі пакаранне, атрымалі дапамогу і ў максімальна сціслы тэрмін сталі паўнацэннымі членамі нашага грамадства.
ацэнка грамадзян больш аб'ектыўная, чым ведамасная ацэнка, дзе адлюстроўваюцца толькі працэнтныя лічбы. Мы і ад іх не адмаўляемся, але галоўную ролю адводзім меркаванню грамадзян. І, як правіла, нашы ацэнкі і ацэнкі грамадзян супадаюць.
Адказаў Уладзімір Навумаў і на пытанні журналістаў аб працы над пошукам арганізатараў выбуху ў Мінску ў Дзень Незалежнасці:
— Я мяркую, што гэтае злачынства раскрывальнае. Для гэтага ёсць дастаткова падстаў. Вядзецца вялікая праца, канчатковым вынікам якой будзе раскрыццё злачынства, але як хутка гэта адбудзецца, я сказаць не магу. Што датычыцца новых умоў правядзення масавых мерапрыемстваў, то мы новага нічога не распрацоўвалі. Яны былі, ёсць і застаюцца. Але будзем так гаварыць: мінулыя гады крыху ўсыпілі пільнасць МУС і дзяржаўных органаў, бо ўсе мерапрыемствы праходзілі дастаткова лёгка і, будзем казаць, без асаблівых парушэнняў. Цяпер мы робім тое самае, што і раней было напісана ў нашых інструкцыях, але больш строга, чым да выбуху. І грамадзяне ставяцца да гэтага з разуменнем.
Павел БЕРАСНЕЎ.

