Інфаркт міякарда: адзін з фактараў рызыкі — спадчыннасць
Яе асаблівасці вызначылі беларускія вучоныя
Захворванні сэрца і сасудаў — лідары ў спісе паталогій, якія пагражаюць здароўю чалавека. І менавіта яны — асноўная прычына смяротнасці і інваліднасці сярод дарослага насельніцтва. Да сардэчных катастроф могуць прыводзіць многія прычыны. Аднак сярод іх медыкі выдзяляюць асноўныя фактары рызыкі: павышаны крывяны ціск і халестэрын, атлусценне, нізкую фізічную актыўнасць, няправільнае харчаванне, курэнне, цукровы дыябет. Акрамя таго, выяўлена генетычная схільнасць да інфаркту міякарда.
Менавіта беларускія вучоныя ўпершыню ў свеце вынайшлі найбольш каварныя гены.
Аб выніках даследавання, яго практычнай значнасці нам расказала кіраўнік праекта «Распрацоўка спосабаў ДНК-дыягностыкі схільнасці да артэрыяльнай тромбафіліі», прафесар, доктар біялагічных навук, загадчык лабараторыі генетыкі чалавека Інстытута генетыкі і цыталогіі Нацыянальнай акадэміі навук Ірма Масэ.
— Інфаркты і інсульты — гэта хваробы, якія выклікаюцца трамбозамі артэрыяльных сасудаў і з'яўляюцца галоўнай прычынай смяротнасці людзей. І хаця праблема вельмі важная, артэрыяльныя трамбозы ў генетычным плане амаль не вывучаны ў свеце.
Беларускія ж генетыкі пачалі распрацоўваць праграму ў другой палове 2007 года і плануюць завяршыць даследаванні ў 2011 годзе.
Мы пачалі вывучаць тыя гены, якія адказваюць за ўзнікненне артэрыяльных трамбозаў, у прыватнасці інфарктаў міякарду. Цесна супрацоўнічаем з РНПЦ «Кардыялогія», дзе бяром узоры крыві хворых на інфаркты, а таксам з РНПЦ «Маці і дзіця».
Робіцца гэта так: з кроплі крыві выдзяляецца ДНК, і далей разглядаюцца тыя гены, якія і ў якім стане, на нашу думку, могуць выклікаць інфаркт міякарду. Такім чынам, мы даследавалі некалькі генаў і высветлілі, што адзін з іх павышае рызыку інфаркту ў два з паловай разы, а яшчэ адзін амаль у 8 разоў (па ім даследаванні пакуль не закончаны).
Варта адзначыць, што мы прапанавалі распрацоўку новага спосабу ДНК-дыягностыкі (дыягностыка схільнасці да спадчынных захворванняў). І наш спосаб прыкладна ў 10 разоў таннейшы, чым зараз існуючыя. Інакш кажучы, кошт аднаго аналізу ў 10 разоў ніжэйшы. Таму наш праект мае дзяржаўнае фінансаванне.
Выяўленне генетычнай схільнасці да інфарктаў вельмі важнае, бо яно дазваляе больш дакладна вызначыць групы рызыкі. Напрыклад, у чалавека высокі крывяны ціск, павышаны халестэрын, значыць, ён ужо трапляе ў групу рызыкі. А калі ў яго яшчэ выяўлены гэты зменены ген, рызыка інфаркту ў яго яшчэ вышэйшая. Такому пацыенту абавязкова патрэбны медыцынскі кантроль, і чалавек павінен весці адпаведны лад жыцця. Яму нельга курыць, набіраць вагу, нельга весці маларухомы лад жыцця. З улікам генетычнай схільнасці можна таксама выключыць узнікненне паўторных інфарктаў.
Цеснае супрацоўніцтва з практычнай медыцынай дае магчымасць прасачыць, наколькі нашы генетычныя звесткі супадаюць з медыцынскімі дадзенымі (цяжкасць інфарктаў, паўторнасць іх і г.д.). А ўрачам гэта распрацоўка неабходная для дыягностыкі і прафілактыкі хваробы. Ведаючы генатып чалавека, доктар ведае, на што трэба звярнуць большую ўвагу і скарэктаваць лячэнне.
Вольга ШАЎКО.
Медыкі сцвярджаюць, што рызыка атрымаць «сардэчныя праблемы» істотна зніжаецца, калі рэгулярна ўжываць у ежу пэўныя прадукты. Вось так можа выглядаць «меню для сэрца».
*
Грэчка. Яна ўтрымлівае вітаміны групы B, РР, Р, руцін, кальцый, фосфар, амінакіслоты. Пры гэтым у ёй менш вугляводаў, чым у іншых крупах. Есці можна ў якасці гарніру, а таксама як самастойную страву — з малаком, смажанай цыбуляй і грыбамі.
Дзённая норма: 600 г.
*
Памідоры. Утрымліваюць 94% вады, але, акрамя таго, вітаміны Е, С, РР, карацін, хром, клятчатку. Тыя, хто не любіць свежыя памідоры, могуць ужываць іх тушанымі ці ў выглядзе таматнага соку. Палавінкі памідораў, пасыпаныя духмянымі травамі, можна запякаць на грылі.
Дзённая норма: 2 штукі.
*
Часнок. Утрымлівае фосфар, калій, цынк, селен, вітаміны А і С, кальцый, магній, жалеза, амінакіслоты, пекцін, аліцын. Есці ў свежым выглядзе, дабаўляючы ў салаты і закускі. Часнок не рэкамендуецца ўжываць людзям, у якіх ёсць страўнікава-кішачныя захворванні. Дзённая норма: 1—2 зубкі.
*
Белакачанная капуста. Утрымлівае аскарбінавую і тартронавую кіслоты, вітаміны групы B, РР, K, Е, U (метылметыянін), фосфар, амінакіслоты. Можна рабіць салаты са свежай капусты з цыбуляй, яблыкамі, зелянінай ці тушыць яе з морквай, перцам, памідорамі. Смажыць на масле не рэкамендуецца: гэта надта тлустая страва.
Дзённая норма: 100—300 г.
*
Міндаль.
Утрымлівае пратэін, вітамін B2, полікіслоты. Есці ў свежым выглядзе, без дабаўкі солі, цукровай ці шакаладнай глазуры і г.д.
Дзённая норма: 70 г.
*
Грэчка. Яна ўтрымлівае вітаміны групы B, РР, Р, руцін, кальцый, фосфар, амінакіслоты. Пры гэтым у ёй менш вугляводаў, чым у іншых крупах. Есці можна ў якасці гарніру, а таксама як самастойную страву — з малаком, смажанай цыбуляй і грыбамі.
Дзённая норма: 600 г.
*
Памідоры. Утрымліваюць 94% вады, але, акрамя таго, вітаміны Е, С, РР, карацін, хром, клятчатку. Тыя, хто не любіць свежыя памідоры, могуць ужываць іх тушанымі ці ў выглядзе таматнага соку. Палавінкі памідораў, пасыпаныя духмянымі травамі, можна запякаць на грылі.
Дзённая норма: 2 штукі.
*
Часнок. Утрымлівае фосфар, калій, цынк, селен, вітаміны А і С, кальцый, магній, жалеза, амінакіслоты, пекцін, аліцын. Есці ў свежым выглядзе, дабаўляючы ў салаты і закускі. Часнок не рэкамендуецца ўжываць людзям, у якіх ёсць страўнікава-кішачныя захворванні. Дзённая норма: 1—2 зубкі.
*
Белакачанная капуста. Утрымлівае аскарбінавую і тартронавую кіслоты, вітаміны групы B, РР, K, Е, U (метылметыянін), фосфар, амінакіслоты. Можна рабіць салаты са свежай капусты з цыбуляй, яблыкамі, зелянінай ці тушыць яе з морквай, перцам, памідорамі. Смажыць на масле не рэкамендуецца: гэта надта тлустая страва.
Дзённая норма: 100—300 г.
*
Міндаль.
Утрымлівае пратэін, вітамін B2, полікіслоты. Есці ў свежым выглядзе, без дабаўкі солі, цукровай ці шакаладнай глазуры і г.д.
Дзённая норма: 70 г. 

