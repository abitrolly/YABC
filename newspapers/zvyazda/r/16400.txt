Абзац
*
Урад Беларусі ўзмацнiў патрабаваннi да рэалiзацыi прадукцыi, якая змяшчае генетычна мадыфiкаваныя кампаненты, i ўнёс адпаведныя змяненнi ў правiлы рознiчнага гандлю iмi. Iнфармацыя аб наяўнасцi такiх кампанентаў у прадуктах харчавання цяпер будзе размяшчацца на цэннiках. Рашэнне аб гэтым змяшчаецца ў пастанове Савета Мiнiстраў ад 4 жнiўня № 1115.
*
Еўракамiсiя падрыхтавала праект рэформы рынку тытунёвых вырабаў, паводле якога праз тры гады на тэрыторыi Еўрасаюза будуць прадавацца толькi "самазатухальныя" цыгарэты. Такiя цыгарэты будуць дадаткова пакрытыя падвойным напыленнем з цэлюлозы i альгiнату, якiя, праз некаторы час пасля таго, як курэц перастае зацягвацца, перакрываюць доступ кiслароду i тушаць агонь. Дадатковае пакрыццё бяспечнае для здароўя i нiяк не ўплывае на смак цыгарэт.
*
Мiнсельгасхарч Беларусi 5 жнiўня ўвёў забарону на ўвоз прадукцыi жывёлагадоўлi i кармавых дабавак для свiнагадоўлi з Паўднёвай Асецii i Арэнбургскай вобласцi РФ, дзе выяўлены ачагi афрыканскай чумы свiней. Афрыканская свiная чума пагражае стаць куды больш сур'ёзнай небяспекай, чым сумна вядомы птушыны грып. Ад гэтай смяротнай хваробы загiнулi ўжо паўтары тысячы жывёл. Эксперты не выключаюць, што хуткiм часам ачагом размнажэння стане ўся краiна — а нiякага эфектыўнага сродку ад гэтай хваробы няма. Афрыканская чума пераносiцца людзьмi i кабанамi, распаўсюджваецца праз корм, пашу, транспарт. Кубанскiя ўлады вырашаюць пытанне аб афрыканскай чуме радыкальна: яны ўжо звярнулiся да мясцовага насельнiцтва з прапановай у тэрмiновым парадку самiм забiць усiх наяўных свiней i адразу ж спажыць iх у ежу. Яшчэ больш сур'ёзную пагрозу ўяўляе перспектыва мутацыi вiруса: у такiм разе не выключана, што ў зоне рызыкi апынуцца не толькi жывёлы, але i людзi.
*
Адвакаты Роберта Куўi, прысуджанага ў штаце Агаё да смяротнага пакарання за згвалтаванне i забойства двух маладых жанчын у 1986 годзе, падалi iск у федэральны суд з просьбай адкласцi выкананне прысуду з-за таго, што iх падабаронны пакутуе на атлусценне. Зараз пакаранне смерцю праз увядзенне iн'екцыi — адзiны спосаб умярцвення злачынцаў, якi прымяняецца ў штаце. Сам Куўi сцвярджае, што ён занадта поўны для таго, каб быць пакараным: выканаўцам будзе цяжка знайсцi яго вены, а яго залiшняя вага зробiць уведзеныя прэпараты неэфектыўнымi. Пры росце каля 168 сантыметраў злачынец важыць больш за 120 кiлаграмаў.
Паводле паведамленняў карэспандэнтаў "Звязды" і інфармагенцтваў.
*
У сталiцы Саудаўскай Аравii ўступiў у сiлу закон, паводле якога ў Эр-Рыядзе забаронена прадаваць кошак i сабак у якасцi хатнiх гадаванцаў, а таксама гуляць з iмi па вулiцах. Па меркаваннi рэлiгiйнай палiцыi, наяўнасць гадаванца ва ўладальнiка часта служыць для прыцягнення ўвагi процiлеглага полу.
*
У Нью-Ёрку дванаццацiгадовая дзяўчынка звалiлася з 14-га паверха i, прызямлiўшыся на кучу сажы, засталася жывой i цэлай. У вынiку падзення Грэйс Берджэр толькi атрымала траўму сцягна. Iнцыдэнт адбыўся на Манхэтэне. Каб паказаць сваёй стрыечнай сястры вiд на Гудзон i Манхэтэн, Грэйс забралася на дах свайго дома. Спатыкнуўшыся, дзяўчынка правалiлася ў цагляны комiн i, праляцеўшы 55 метраў, звалiлася ў кучу попелу глыбiнёй у паўметра.
Поўны абзац
* Маладыя з Вялiкабрытанii абвянчалiся ў паветры, прывязаныя да крылаў невялiкiх самалётаў на вышынi 152 метры. Тры бiпланы ляцелi з хуткасцю 161 км у гадзiну. Клятвы кахання i вернасцi маладыя гаварылi ў спецыяльныя мiкрафоны — так што ўсю цырымонiю маглi чуць госцi.
