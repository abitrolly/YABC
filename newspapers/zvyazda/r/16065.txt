«Высмактаў» 5 тон дызпаліва
У Рагачове затрыманы 45-гадовы непрацуючы мясцовы жыхар, які выкраў 5 тон дызельнага паліва з нафтаправоду. Несанкцыянаваную ўрэзку на ўчастку нафтаправода «Дружба» паблізу вёскі Каравацічы Рэчыцкага раёна выявілі каля трох гадзін ночы пасля таго, як там было зафіксавана падзенне ціску. Па месцы жыхарства бацькоў затрыманага ў вёсцы Ўхватаўка Рагачоўскага раёна быў знойдзены «ЗіЛ», у якім і знаходзілася 5 тон выкрадзенага дызпаліва.
Дзмітрый СТАНКОВІЧ. 

