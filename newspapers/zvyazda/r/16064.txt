Узнімем лібіда на новую вышыню!
Здаецца, Фрэйд назваў імпатэнцыю «самай частай няўдачай у жыцці чалавека». Што ж, цяжка яму пярэчыць, паколькі вядома, што дзесьці ад 50 да 80 працэнтаў мужчын ва ўзросце ад 20 гадоў перажылі або перажываюць гэту самую няўдачу. А разам з імі — і іх партнёршы...
Не дзіўна, што ва ўсе часы ў розных краінах чалавек шукаў выйсце... ці ўваход?.. Адным словам, розныя дапаможныя сродкі, якія яшчэ называюць афрадызіякамі, здольнымі ўзняць «настрой», павысіць жаданне і падарыць хоць бы яшчэ раз салодкія перажыванні. Дарэчы, пра «яшчэ раз». Адзін айчынны прафесар у галіне ўралогіі паведаміў неяк цікавую, нават кранальную гісторыю. Маўляў, давялося яму «ў апошні раз» дапамагчы свайму колішняму пацыенту ў адной далікатнай справе. Пацыенту таму, між іншым, — пад восемдзесят. Вочы амаль не бачаць, але ж прафесара яшчэ на калідоры пазнаў, спыніў, нагадаў, як той некалі яго лячыў, а потым і просьбу агучыў: «Падабаецца мне суседка мая, ну, нічога не зробіш... Дапамажыце яшчэ раз «у страі» апынуцца. Калі што, дык і памерці ў гэты момант не шкада...».
Ну, афрадызіякамі, калі ўжо ёсць сур'ёзная праблема, наўрад ці вернеш радасць быцця. І без звароту да ўрача тут не абысціся. А тое і сапраўды пры выкарыстанні незнаёмых лекавых прэпаратаў і іншых эксперыментаў над сабой намаганні могуць стаць апошнімі.
Расліны-афрадызіякі, закліканыя палепшыць тое, што ў прынцыпе не зусім адмерла, выкарыстоўваюцца ва ўсім свеце. Для розных культур, праўда, характэрныя розныя адносіны да падобнай практыкі. Краіны, якія трапілі пад уплыў хрысціянства, часта выступаюць супраць афрадызіякаў. У азіяцкіх жа краінах яны, наадварот, карыстаюцца вялікай папулярнасцю. У апісаннях рытуалаў Месапатаміі можна знайсці ўспаміны аб «ап'яняльным напоі», які выкарыстоўваўся як афрадызіяк, дакладны склад якога, на жаль, не захаваўся. Напоі, як і расліны, таксама выкарыстоўваюцца ў розных краінах. Так, у Кітаі віно, асабліва жэньшэневае, лічылася афрадызіякам.
Дарэчы, паводле індыйскай філасофіі, афрадызіяк прызначаны не для дон-жуанаў, а, хутчэй, для сямейнай пары. Мяркуецца, што да яго звяртаюцца, каб дасягнуць радасці шлюбнага жыцця, узмацніць задавальненне, захаваць каханне паміж пастаяннымі партнёрамі, узняць іх блізкасць на новы ўзровень.
Кажуць, што адзін з вядомых афрадызіякаў «Аюрведы» — маджун — складаецца з зерня і лісця дурману, гваздзікі, кардамону, ладану, анісу, кмену, топленага масла, мукі, малака і цукру. Той, хто адведае такую сумесь, павінен перажыць экстаз, палёт і нястрымнае сэксуальнае жаданне...
У Паўднёвай Афрыцы раслінным афрадызіякам, які атрымаў сусветнае прызнанне, стала расліна кола. У Заходняй Афрыцы напоі для павышэння патэнцыі вырабляюць з дапамогай кары дрэва ёхімбе. У Амерыцы растуць, напрыклад, даміяна, муіра-пуама і ваніль, якія выкарыстоўваюцца ў вытворчасці таблетак-афрадызіякаў.
Пяцёрка найбольш вядомых раслін-афрадызіякаў выглядае наступным чынам:
ЖЭНЬШЭНЬ. Прымяняецца ў краінах Азіі некалькі тысяч гадоў. Дзейнічае як стымулятар, аднаўляе фізічную і разумовую энергетыку, узмацняе канцэнтрацыю, трываласць, надае сілы. Дапамагае прыстасавацца да неспрыяльных умоў навакольнага асяроддзя, перанапружання. Нармалізуе гарманальны фон, узмацняе працэсы метабалізму і павялічвае прыток крыві да геніталій.
Прымяняецца ў краінах Азіі некалькі тысяч гадоў. Дзейнічае як стымулятар, аднаўляе фізічную і разумовую энергетыку, узмацняе канцэнтрацыю, трываласць, надае сілы. Дапамагае прыстасавацца да неспрыяльных умоў навакольнага асяроддзя, перанапружання. Нармалізуе гарманальны фон, узмацняе працэсы метабалізму і павялічвае прыток крыві да геніталій.
Паказанне да прымянення. Адсутнасць сэксуальнага жадання ў сувязі са стрэсам, стамленнем, парушэннем гарманальнага ўзроўню. Не рэкамендуецца ўжываць асобам з павышаным ціскам, пры высокім узроўні эстрагену ў крыві, цяжарным, хворым на рак малочнай залозы.
ГІНКА БІЛОБА. Не толькі паляпшае памяць, але і расслабляе сценкі сасудаў, павялічвае цыркуляцыю крыві ў канечнасцях, спрыяе эрэкцыі.
Не толькі паляпшае памяць, але і расслабляе сценкі сасудаў, павялічвае цыркуляцыю крыві ў канечнасцях, спрыяе эрэкцыі.
Рэкамендуецца людзям, нізкае лібіда якіх звязана са стрэсам, хваробамі сасудзістай сістэмы. Проціпаказанні: цяжарнасць, ужыванне іншых медыкаментаў.
ДАМІЯНА. Утрымлівае эфірныя алеі, якія выклікаюць лёгкае раздражненне мочапалавой сістэмы і выклікаюць лёгкі стымулюючы эфект. Расліна паляпшае цыркуляцыю крыві і павялічвае адчувальнасць нервовых канчаткаў.
Утрымлівае эфірныя алеі, якія выклікаюць лёгкае раздражненне мочапалавой сістэмы і выклікаюць лёгкі стымулюючы эфект. Расліна паляпшае цыркуляцыю крыві і павялічвае адчувальнасць нервовых канчаткаў.
Рэкамендуецца асобам, чыё нізкае лібіда звязана са зніжанай адчувальнасцю і цяжкасцямі ў дасягненні аргазму. Проціпаказана пры цяжарнасці.
Muіra puama (Ptychopetalum olacoіdes) Potency Wood. Стымулюе сэксуальнае жаданне шляхам уздзеяння на нервовую сістэму, павялічвае выпрацоўку гармонаў.
Стымулюе сэксуальнае жаданне шляхам уздзеяння на нервовую сістэму, павялічвае выпрацоўку гармонаў.
Рэкамендуецца людзям з нізкім узроўнем узбуджальнасці, мужчынам з эрэктыльнай дысфункцыяй. Проціпаказанні: цяжарнасць.
ЗВЕРАБОЙ. Выкарыстоўваецца як сродак для ўзняцця настрою, і адпаведна, для стымуляцыі сэксуальнай актыўнасці ў людзей, падвержаных стрэсу і дэпрэсіі. Нізкая сэксуальная актыўнасць — адзін з паказчыкаў таго, што чалавек знаходзіцца на ранняй стадыі дэпрэсіі.
Выкарыстоўваецца як сродак для ўзняцця настрою, і адпаведна, для стымуляцыі сэксуальнай актыўнасці ў людзей, падвержаных стрэсу і дэпрэсіі. Нізкая сэксуальная актыўнасць — адзін з паказчыкаў таго, што чалавек знаходзіцца на ранняй стадыі дэпрэсіі.
Рэкамендуецца ўсім, чыя сэксуальная актыўнасць зніжана ў выніку фізічнай стомленасці, стрэсу, дрэннага настрою, дэпрэсіі. Асабліва карысна для жанчын ва ўзросце надыходу клімаксу. Проціпаказанні: цяжарнасць, ужыванне іншых лекавых прэпаратаў.
Як расліны-афрадызіякі ўздзейнічаюць на арганізм?
— паляпшаюць агульны фізічны, разумовы і сэксуальны стан арганізма;
— павышаюць сэксуальнае жаданне шляхам прамога ўздзеяння на мозг;
— стымулююць выпрацоўку гармонаў, якія павышаюць лібіда;
— ўзнімаюць настрой;
— павялічваюць прыток крыві да палавых органаў;
— стымулююць эратычныя думкі і сны.
Лепей ведаць
Патэнцыя лічыцца нармальнай, калі мужчына хоча палавых зносінаў і здольны іх ажыццяўляць, наколькі дазваляюць абставіны. Усе мужчыны павінны ведаць, што незалежна ад прычын імпатэнцыя можа быць вылечана ў 95 працэнтах выпадкаў.
Імпатэнцыя можа быць важным сімптомам сур'ёзнага захворвання, арганічнага парушэння — псіхагеннага, нейрагеннага, артэрыяльнага, венознага, звязанага з прыёмам пэўных лекавых прэпаратаў, а таксама злоўжываннем алкаголем і курэннем. Найбольш частай прычынай імпатэнцыі з'яўляецца цукровы дыябет, таму перш за ўсё, неабходна абследавацца.
Паляпшэнне эрэкцыі — складаная задача, вырашыць якую дапаможа толькі поўнае абследаванне і рэкамендацыі ўрача. Вытворцы таблетак і прэпаратаў, якія абяцаюць імгненна павысіць патэнцыю, могуць нанесці здароўю каласальную шкоду.
Рэзюмэ
Паважаныя мужчыны, заўсёды верце ў свае сілы, даруйце жанчынам неасцярожныя словы і сачыце за сваім ладам жыцця. Немагчыма атрымліваць усе задавальненні адразу. Таму калі вы курыце, ужываеце шмат алкагольных напояў і не разнастайна харчуецеся, то цудаў вам чакаць не даводзіцца.
Паважаныя жанчыны, сачыце, калі ласка, за тым, што і як вы кажаце свайму мужчыну, а таксама не эканомце на іх штодзённым рацыёне, у які абавязкова павінны ўваходзіць не толькі бульба з яешняй, але і арэхі, сухафрукты, садавіна, гародніна, зялёны чай, тушанае мяса і рыба. Чым лепей вы будзеце вытрымліваць гэта «правіла», тым часцей і больш якасна будзе радаваць вас партнёр.
Святлана БАРЫСЕНКА.

