Цэны на газ для юрыдычных асобаў і індывідуальных прадпрымальнікаў з 1 жніўня павялічаны на 9,3 працэнта
Цэны на прыродны газ для юрыдычных асобаў і індывідуальных прадпрымальнікаў у Беларусі з 1 жніўня павялічаны на 9,3 працэнта — з $145,18 да $158,67 за 1 тыс.куб.м без ПДВ. Адпаведнае рашэнне змяшчаецца ў пастанове Міністэрства эканомікі № 154, паведамілі карэспандэнту БЕЛТА ў прэс-службе ведамства.
Паводле слоў спецыялістаў Мінэканомікі, неабходнасць перагляду цэнаў на прыродны газ для спажыўцоў рэспублікі ўзнікла ў сувязі з павелічэннем цаны куплі прыроднага газу ў Расійскай Федэрацыі. 

