Супраць рэкламы піва
На разгляд дэпутатаў Нацыянальнага сходу Рэспублікі Беларусь перадаюцца спісы з больш чым 4 тысячамі подпісаў віцябчан, якія выказаліся супраць рэкламы піва па тэлебачанні. Кіраўнік УУС Віцебскага аблвыканкама Леанід Фармагей папрасіў парламентарыя Людмілу Арцёменку ўнесці адпаведную прапанову на разгляд Нацыянальнага сходу аб унясенні змяненняў у Закон «Аб рэкламе». Подпісы збіраліся па ўсім горадзе ў рамках правядзення Дня цвярозасці. На плошчы 1000-годдзя гэтым займаліся актывісты БРСМ.
Аляксандр ПУКШАНСКІ.

